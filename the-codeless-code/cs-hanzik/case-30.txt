Title: Hrnky
Number: 30
Lang: cs
Translator: Hanzík

Java mistr [[Bawan]] pravil: "Žebrák na tržišti nevlastní nic jiného než tucet hrnků. Naplňte všechny kromě toho posledního a bude vám nadosmrti vděčný. Naplníte ten poslední hrnek byť jedinou kapkou a žebrák ihned umře žízní. Proč je tomu tak?"

Žádný z mnichů nebyl schopen na jeho otázku odpovědět. Mistr se odebral do svých komnat.

Ještě ten večer dorazila před jeho dveře čtveřice studentů, hledajíc pomoc s neposedným programem. Jeho logy byly plné ArrayIndexOutOfBounds výjimek, které byly dle slov studentů nemožné. Pole, o kterém byla řeč, bylo deklarováno s místem pro tisíc prvků, ale index, kterým ho procházeli, byl pouze jednobitový integer, a tak z definice nemohl přesáhnout hodnotu 255.

Mistr Bawan ukázal na předmět v rohu jeho pokoje. "Co je to?" zeptal se každého ze studentů.

"Koště," odpověděl každý z nich.

Bawan poté uchopil toto koště a roztočil ho nad hlavami studentů. Obrázky padaly ze stěny, vázy a hrnky letěly z poliček, papírové zástěny se trhaly a prach z trámů se vířil jako tornádo. 

"Není to koště!" křičel mistr Bawan a dál točil s koštětem jak smyslů zbavený. "Není to koště!"


== Qiho komentář

Všechny žebrákovo hrnky si jsou ve všech směrech podobné, ale zároveň každý z nich dokáže pojmout dvakrát tolik vody, co hrnek napravo od něj. Teď řekněte rychle, co to je.

== Qiho báseň

V rukou žebráka budí hůl lítost. //
V rukou mistr, strach. //
Tato vlastnost nepatří holi, //
nýbrž rukám, které ji drží.