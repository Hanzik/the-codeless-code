Title: Vrabec uletěl z hrsti
Number: 35
Lang: cs
Translator: Hanzík

Poslíček informoval abatyši [[Jinyu]], že pár jejich mnichů přišlo na velmi chytrý způsob, jak ukládat informace v Cloudu. Bratři byli nadšení, co všechno to přinášelo za možnosti a chtěli tuto technologii rozvinout dále. Abatyše jim poslala tuto zprávu:

    Vejce se líhne, //
    vyklubal se Řád vrabců.
    
Nový řád pracoval na svém prototypu den co noc. Všichni se přišli podívat na jejich demo a netrvalo dlouho a Řád vrabců byl oslavován po celém chrámu. Vrchní mnich řádu obdržel od abatyše novou zprávu:

    Vrabec se vymanil ze spárů temného lesa. //
    Všichni pohleďte na jeho vzestup.
    
Touhle dobou se zrovna jeden z potencionálních klientů poohlížel po technologiích umožňující tvorbu nové sociální sítě. Vrchní mnich pozval klienta na čaj a přesvědčil ho o tom, že nový software jeho řádu by byl perfektním základem pro požadavky zákazníka. Klient souhlasil, a tak byla s Řádem vrabce sepsaná nová smlouva. Stará Jinyu poslala po poslíčkovi své gratulace:

    Poletujíc nad vzdáleným krajem, //
    loví vrabec svojí kořist, //
    zatím co zbytek hejna stále dřímá.
    
Systém byl zákazníkovi dodán a chrám se těšil velkého úspěchu.

Uplynuly měsíce. Mnoho lidí používalo aplikaci, dokonce i mnoho vývojářů, které toto moderní využití Cloudu zaujalo a chtěli se nechat inspirovat. I když neměli přístup ke kódu, který Řád vrabce vytvořil, bylo velmi snadné rozpoznat, jak jejich systém funguje. 

Slovo se dostalo k abatyši, že poslední konferenci se Sdružení opeřených ptáků dohodlo na vytvoření jednotného API využívající tento nový druh cloudového rozhraní. Následující den otevřel vrchní mnich dopis s varováním:

   Barevné listí padá na zem. //
   Hejna se probouzí.

Řád vrabce se o toto nové API vůbec nechtěl zajímat. Tvrdil, že je zbytečně komplikované. I nadále tak řád používal své vlastní techniky při práci na dalších zakázkách. Stále však poslíček nosil další záhadné zprávy:

   Stovka vrabců může uklovat i orla do slepoty.
   
   Každý slavík má svoji píseň nejraději.
   
   Jeden ptáček sám vejce nesnese.
   
Řád vrabce se i nadále vyvíjel. Za tu dobu se jim povedlo implementovat několik velmi zajímavých prvků, ale v důsledku nebyl jejich software kompatibilní s novými API specifikacemi. To vrchního mnicha zanechávalo chladným <i>(Nechť si ostatní chrámy užijí svojí primitivní implementaci!)</i>. I přesto se bál každého rána, kdy musel otevřít novou zprávu od abatyše.

   Dospělý sokol se nespokojí s hmyzem k večeři.

Chrámy, které přijali za své toto nové API, pokračovali mezi sebou ve spolupráci a vytvořili mnoho různých rozšíření a knihoven. Zakázky se na ně hrnuly ze všech stran. Netrvalo dlouho a i ten nejvzdálenější kout císařství se doslechl pomocí brožur roznesených poštovními holuby o nově používaných technologiích.

   Malé ptáče mi zazpívalo: //
   bude padat sníh.

Napříč celou říší se všichni vládci a generálové dožadovali, aby jejich systémy byly postavené nejnovější technologií. Každý chrám se chlubil tím, že jejich řešení splňuje stanovené standardy. Tedy, každý chrám kromě jednoho.

Na tajném nádvoří Chrámu ranního měděného gongu se konala porada o budoucnosti Řádu vrabce. Jejich knihovny se staly přítěží, neboť (na rozdíl od jejich konkurence) se nedali propojit s množstvím populárních aplikací na trhu. Klienti, kteří kdysi dávno adoptovali jejich technologii, se nyní dožadovali vylepšení na novější standardy. To bylo vzhledem k naprosto odlišenému rozhraní velmi drahým požadavkem, a tak bylo mnoho zakázek zrušeno. A aby to nebylo málo, i reputace chrámu na tom utrpěla.

Toho večera poslala Jinyu poslední zprávu vrchnímu mnichovi řádu. Na čtverci z rýžového papíru, který byl omotán kolem seppuku nože, bylo napsáno:

    Hejno odletělo na jih. //
    Vrabec má celý bílý kraj jen pro sebe. //
    A z oblak se už blíží jestřáb. //
