Title: Dělení
Number: 36
Lang: cs
Translator: Hanzík
    
    
[[Sparrow Clan|Řád vrabců]] byl zahanben a zmítal se v chaosu. Vrchní mnich si zvolil čestnou smrt pomocí seppuku, ale zbytek týmu si šel po krku ze strachu z dalších škrtů v rozpočtu. S cílem nastolit pořádek byl řádu přiřazen jeden z kněžích. Všechna jeho snaha však přišla vniveč.

"Odstraněním jednoho jsme je rozdělili všechny," nahlásil kněží vrchnímu opatovi. "Musíme řád rychle napravit nebo hrozí, že jejich negativní energie se roznese i zbytkem chrámu."

"Nevidím pro to žádný důvod," povzdychl si opat, který byl znám svým mírným přístupem. "Bude snažší Řád vrabců rozpustit. Kolik mnichů tam zbývá?"

"Šest," odpověděl kněz.

"Výborně. Pak tedy pošlete polovinu z nich do jednoho řádu dle vašeho výběru a druhou polovinu do druhého."

Kněz chtěl začít proti tomuto postupu protestovat, ale pak si to raději rozmyslel, uklonil se a odešel. Ještě toho večera si zavolal bratry z řádu. Jedním seknutím rozpůlil svým mečem všech šest mnichů v pase.

"Pošlete hlavy do Řádu smějící se opice a zadnice do Slonní šlápoty," řekl jednomu ze svých pomocníků. "A připomeňte jim, co je může neposlušnost stát."

Kněz pak mohl opatovi podat hlášení: "Provedl jsem, jak jste přikázal, a vskutku všechny nepokoje ustaly."



== Poznámka editora

<div class="editorial-note">
<p>Někteří čtenáři projevili
zájem o velkou verzi plakátu. Stáhnout
si ho můžete jako <a href='/pages/case-36/poster.svg'>SVG</a>
nebo <a href='/pages/case-36/poster.png'>PNG</a> soubor.
</p>
</div>
