Number: 193
Title: Il circolo vizioso
Tagline: In cui risolviamo un paradosso.
Credits: Da un'idea suggerita da Gonzalo Alcade.
Lang: it
Translator: alessandro1997

Tre sorelle che venivano da una famiglia povera chiesero all'abate del
[[Laughing Monkey Clan|Clan della Scimmia Ridente]] di essere ammesse nel Tempio
come sviluppatrici.

"Non posso assumere nessuna di voi" disse l'abate dopo aver guardato i loro
curricula. "Non avete l'esperienza necessaria."

"Ma è la stessa cosa ovunque andiamo!" protestò una delle sorelle. Come facciamo
ad /acquisire/ esperienza se ci viene rifiutato l'ingresso in qualunque posto
che /offra/ esperienza semplicemente perché /manchiamo/ di esperienza?"

Il maestro [[Kaimu]] capitava di lì per caso e sentì. Disse alle ragazze: "Il
desiderio è la causa di tutte le sofferenze. Se non potete fare ciò che
desiderate, allora fate ciò che dovete, così che nel vostro tempo libero
possiate fare quello che veramente amate."

Il maestro quindi se ne andò, ma le ragazze non erano confortate.

- - -

Diversi mesi più tardi il maestro incontrò le stesse tre sorelle che
condividevano un'umile pasto nel villaggio. Gli chiese come stessero.

La prima disse: "Di giorno faccio la carpentiera per pagare le bollette, e di
notte realizzo sculture per divertirmi."

La seconda disse: "Di giorno vendo pesce per pagare le bollette, e di notte
danzo per divertirmi."

La terza disse: "Di giorno riparo indumenti per pagare le bollette, e di notte
creò piccole applicazioni per divertirmi."

Kaimu tornò dall'abate e, dicendogli quello che era successo, disse: "Ammetti
la terza sorella nel tuo clan, giacché possiede quello che cerchiamo."

L'abate chiese: "Non dovremmo consigliare alle sorelle più anziane di seguire il
suo esempio, così che possano acquistare esperienza ed essere ammesse come lei?"

/"Null"/ disse Kaimu. "Come possiamo consigliargli 'cosa amare veramente'?"
